نمایشگاه هنر در خدمت دیکتاتورها
نمایشگاه ارتباط بین هنر وقدرت دیکتاتورها در اروپا درشهر برلین 
آغاز به کار کرد. به گزارش واحد مرکزی خبر به نقل از شبکه خبری 
اروپا در این نمایشگاه که در موزه تاریخ آلمان برپا شده است 
ترتیبدهندگان با به نمایش گذاشتن آثار نقاشی و مجسمه سازی قصد دارند
نشان دهند که چگونه از آثار هنری در بین سالهای 1930 و 1945 به عنوان 
وسائل تبلیغاتی استفاده می شد. در این نمایشگاه سوءاستفاده های هنری 
هیتلر در زمان آلمان نازی، موسیلینی در ایتالیا، سردمداران اتحاد
جماهیر شوروی، اسپانیا و همه دیکتاتورهای بزرگ اوائل قرن حاضر در
اروپا به نمایش گذاشته شده است. در این نمایشگاه 500 اثر هنری به 
معرض نمایش گذاشته شده اند. 
نمایشگاه آثار پیکاسو در اردن ملکه اسپانیا (سوفیا) به همراه 
ملکه اردن (نور) نمایشگاهی از آثار پیکاسو رادر گالری ملی اردن 
افتتاح کردند. 
این نمایشگاه در پایتخت این کشور، امان افتتاح شد و در آن آثار
مختلف نقاش معروف اسپانیایی، پابلو پیکاسو به نمایش گذاشته شده اند. 
آثار مذکور جزء اموال موزه هنرهای معاصر اسپانیا هستند و به مدت یک 
ماه در امان به نمایش گذاشته می شوند. 
این نمایشگاه بعد از توافق میان انستیتو سروانتس و موزه مذکور برپا
شده است. 
انستیتو سروانتس در مورد گسترش زبان اسپانیایی خارج از این کشور
فعالیت می کند و در خاورمیانه از دفاتری در کشورهای اردن، لبنان، 
سوریه و عراق برخوردار است. 
تبدیل خانه رودن به موزه 
خانه رودن مجسمه ساز مشهورفرانسوی واقع در یکی از مناطق آرام 
حومه پاریس به موزه تبدیل شده است این خانه "des brillants
Lavilla" نام دارد و در آن صدها مجسمه گلی ساخته رودن که از زمان 
مرگ او در سال 1917 به جا مانده است در معرض دید عموم مردم قرار
گرفته است. 
رودن این خانه رادر سال 1895 خرید زیرا آرامش این محیط را به 
کارگاهش واقع در هتل بایرون ترجیح می داد. هم اکنون هتل بایرون به 
موزه رودن مشهور است و آثار برنزی و مرمر او در آنجا در معرض دید
علاقه مندان قرار دارد اما بازدید خانه رودن باعث می شود که تماشاگران 
بهتر از همیشه محیط کار او را حس کنند و با شرایط زندگی او آشنا
شوند. با وجود این دو موزه هنوز حدود 6000 قطعه از آثار رودن در
انبار هستند و به نمایش عمومی در نیامده اند.